Česká lokalizace pro nedotykový Kindle s firmwarem 4.1.0 a 4.1.1
================================================================

Určeno pro modely označované jako Kindle NT, Kindle 4 šedý, Kindle 4 černý (v Česku nesprávně označovaný jako Kindle 5)

Nejnovější verze vždy na http://code.google.com/p/kindle-cs/downloads/list?can=3&q=LOCFW41

Více viz tento článek: http://www.eboocek.cz/2013/01/ceska-lokalizace-pro-nedotykovy-kindle-s-firmwarem-4-1-0-a-4-1-1/


1) Ujistěte se, že máte nainstalovaný jailbreak, případně ho nainstalujte odsud:
   http://code.google.com/p/kindle-cs/downloads/list?can=3&q=kindle-jailbreak+FW41

2) Po rozbalení zipu vyberte soubor končící na _install.bin.
   Ten nakopírujte přes USB do kořenu Kindlu (tj. tam, kde se nachází i složka documents).

3) Bezpečně odeberte Kindle z počítače ("Bezpečně odebrat" či "Vysunout") a odpojte

4) Pak už jen ve čtečce zvolte Menu->Settings, Menu->Update Your Kindle a čekejte,
   než se instalace dokončí.

Aktualizace firmwaru na Kindlu s nainstalovanou češtinou může mít nepředvídatelné důsledky,
proto jsem do lokalizace zabudoval pojistku, jež by měla aktivně bránit tichým vnuceným
aktualizacím ze strany Amazonu.
Ruční aktualizace zůstane funkční, nicméně důrazně před ní varuji. 
Pokud skutečně chcete svůj Kindle aktualizovat, odinstalujte nejprve češtinu s použitím
odinstalačního balíčku (končícího na _uninstall.bin), aktualizujte firmware a pak
nainstalujte českou lokalizaci znova. Jailbreak odinstalovávat nemusíte, naopak doporučuji
ho před aktualizací firmwaru zachovat, protože nikdy nevíte, zda půjde na nový firmware
opět nainstalovat.

Pokud chcete nainstalovat novou verzi češtiny a ve čtečce již máte starší verzi, není
třeba tuto starší verzi odinstalovávat, stačí prostě jen instalovat tu novou.

Čeština se nainstaluje jen jako další jazyk k těm, které už v čtečce jsou od výrobce
a nebude tak problém přepnout zpátky na angličtinu či jiný jazyk, aniž by bylo nutné
cokoliv odinstalovávat.

Součástí lokalizace je i uživatelská příručka v češtině a česká klávesnice.

David Šmíd
david@smidovi.eu
